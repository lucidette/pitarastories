<!DOCTYPEhtml>
<html lang="en">
<head>
	<meta charset="UTF-8">
	<title> কলাবতী রাজকন্যা - (১) </title>
	<link rel="stylesheet" href="../assets/bengali.css">
	<meta name="viewport" content="width=device-width,initial-scale=1.0">
</head>
<body>
	<header class="fixed-header">
		<div class="logo-container">
			<a href="index.html">
      <img id="header-img" src="../assets/pitara_logo.png" alt="Pitara logo"> </a> </div>
      <nav id="nav-bar">
				<a class="nav-link" href="http://localhost:4000/index.html">Home</a>
				<a class="nav-link" href="http://localhost:4000/about-pitara.html">About</a>
				<a class="nav-link" href="http://localhost:4000/search-pitara.html">Search</a>
      </nav>
  </header>
	<article>
			<div class="top-image">
			<img src=../assets/sanyasi-queen.jpg>
		</div>
		<h1> কলাবতী রাজকন্যা - (১) </h1>
		<p>এক যে, রাজা। রাজার সাত রাণী।-বড়রাণী, মেজরাণী, সেজরাণী, ন-রাণী, কনেরাণী, দুয়ােরাণী, আর ছােটরাণী।</p>

<p>রাজার মস্ত বড় রাজ্য; প্রকাণ্ড রাজবাড়ী। হাতীশালে হাতী ঘােড়াশালে ঘােড়া, ভাণ্ডারে মাণিক, কুঠরীভরা মােহর, রাজার সব ছিল। এ ছাড়া, মন্ত্রী, অমাত্য, সিপাই, লস্করে, – রাজপুরী গমগম করিত।</p>

<p>কিন্তু, রাজার মনে সুখ ছিল না। সাত রাণী, এক রাণীরও সন্তান হইল না। রাজা, রাজ্যের সকলে, মনের দুঃখে দিন কাটেন।</p>

<p>একদিন রাণীরা নদীর ঘাটে স্নান করিতে গিয়াছেন, এমন সময়, এক সন্ন্যাসী যে, বড়রাণীর হাতে একটি গাছের শিকড় দিয়া বলিলেন, - “এইটি বাটিয়া সাত রাণীতে খাইও, সােনার চাঁদ ছেলে হইবে।”</p>

<p>রাণীরা, মনের আনন্দে তাড়াতাড়ি স্নান করিয়া আসিয়া, কাপড়-চোপড় ছাড়িয়া, গা- মাথা শুকাইয়া, সকলে পাকশালে গেলেন। আজ বড়রাণী ভাত রাঁধিবেন, মেজরাণী তরকারি কাটিবেন, সেজরাণী ব্যঞ্জন রাঁধিবেন, ন- রাণী জল তুলিবেন, কনেরাণী যােগান দিবেন, দুয়ােরাণী বাটনা বাটিবেন, আর ছােটরাণী মাছ কুটিবেন। পাঁচ রাণী পাকশালে রহিলেন; ন-রাণী কূয়াের পাড়ে গেলেন, ছােটরাণী পাঁশগাদার পাশে মাছে কুটিতে বসিলেন।</p>

<p>সন্ন্যাসীর শিকড়টি বড়রাণীর কাছে। বড়রাণী দুয়ােরাণীকে ডাকিয়া বলিলেন, – “বােন, তুই বাটনা বাটিবি, শিকড়টি আগে বাটিয়া দে না সকলে একটু একটু খাই।”</p>

<p>দুয়ােরাণী শিকড় বাটিতে বাটিতে কতটুকু নিজে খাইয়া ফেলিলেন। তাহার পর, রূপার থালে সােনার বাটি দিয়া ঢাকিয়া, বড়রাণীর কাছে দিলেন। বড়রাণী ঢাকনা খুলিতেই আর কতকটা । খাইয়া মেজরাণীর হাতে দিলেন। মেজরাণী খানিকটা খাইয়া, সেজরাণীকে দিলেন। সেজরাণী কিছু খাইয়া, কনেরাণীকে দিলেন। কনেরাণী বাকীটুকু খাইয়া ফেলিলেন। ন-রাণী আসিয়া দেখেন, বাটিতে একটু তলানী পড়িয়া আছে। তিনি তাহাই খাইলেন। ছােটরাণীর জন্য আর কিছুই রহিল না।</p>

<p>মাছ কোটা হইলে, ছােটরাণী উঠিলেন। পথে ন-রাণীর সঙ্গে দেখা হইল। ন- রাণী বলিলেন, “ও অভাগি! তুই তাে শিকড়বাটা খাইলি না?- যা, যা, শীগগির যা।” ছােটরাণী আকুলি ব্যাকুলি করিয়া ছুটিয়া আসিলেন; আসিয়া দেখিলেন, শিকড়বাটা একটুকুও নাই। দেখিয়া ছােটরাণী, আছাড় খাইয়া মাটিতে পড়িলেন।</p>

<p>তখন পাঁচ রাণীর এ-র দোষ ও দেয়; ও-র দোষ এ দেয়। এই রকম করিয়া সকলে মিলিয়া গােলমাল করিতে লাগিলেন।</p>

<p>ছােটরাণী আছাড় খাইযা মাটিতে পড়িলেন</p>

<p>ছােটরাণীর হাতের মাছ আঙ্গিনায় গড়াগড়ি গেল, চোখের জলে আঙ্গিনা ভাসিল।
একটু পরে ন-রাণী আসিলেন। তিনি বলিলেন, “ওমা! ওর জন্য কি তােরা কিছুই রাখিস্ নাই? কেমন লাে তােরা! চল্ বােন ছােটরাণী, শিল- নােড়াতে যদি একাধটুকু লাগিয়া থাকে, তাই তােকে, ধুইয়া খাওয়াই। ঈশ্বর করেন তাে, উহাতেই তাের সােনার চাঁদ ছেলে হইবে।”</p>

<p>অন্য রাণীরা বলিলেন, “তা ‘ই তাে, তাই তাে, শিল নােড়ায় আছে, তাই ধুইয়া দেও।”মনে মনে বলিলেন, “শিল ধােয়া জল খাইলে- সােনার চাঁদ না তাে বানর চাঁদ ছেলে হইবে।”</p>

<p>ছােটরাণী কাঁদিয়া- কাটিয়া শিল- ধােয়া জলটুকুই খাইলেন। তার পর, ন-রাণীতে ছােটরাণীতে ভাগাভাগি করিয়া জল আনিতে গেলেন। আর-রাণীরা নানাকথা বলাবলি করিতে লাগিলেন।</p>

		</article>
		<div class="chapter-nav">
			<a class = "nav-name" href="../thakumar-jhuli-kalabati/kalabati-rajkanya-2.html"> কলাবতী রাজকন্যা - (২) - (৩) </a>
			
			<a class="triangle-right" href="../thakumar-jhuli-kalabati/kalabati-rajkanya-2.html"> </a>
			
		</div>
		</body>
